---
message: "كان فيه مناقشة من شوية كده مع واحد مش عارف الصراحة اقول عليه إيه, يعني بغض
  النظر, الكلام كان على الشركات الاستغلالية الوحشة في مصر وكده.\n\nكان هو من وجهه
  نظره إن الشركات في مصر كلها استغلالية ووحشة وسألته سؤال واحد:\nأنت لما بتيجي تكشف
  عند دكتور, بتروح لاول واحد يقولك أنا سعري كذا وتدفع ولا بتدور على ارخص خدمه؟!\nكان
  رده: أنا بدور على ارخص حاجة باعلي جوده.\n\nسألته, طب ده يفرق ايه عن أي شركة بتعمل
  نفس الكلام؟!\nكان الرد العبقري إن الدكتور اللي طالب تمن كشف اقل من الدكاترة التانيين
  كلهم ده أكيد فاهم هو بيعمل إيه, إنما المبرمج اللي طالب مرتب اقل من الناس كلها, ده
  مش فاهم هو بيعمل إيه ومضحوك عليه.\nوختم كلامه  انه حسبن عليَّ وانه مش مسامحني  (مش
  عارف الصراحة أنا عملت له ايه علشان يسامحني ولا لأ, بس ماعلينا), المهم الموضوع ده
  طرح أكتر من تساؤل في بالي:\n\n1- أنا كصاحب شركة طالب حد في وظيفة مثلا وعامل حسابي
  انه هديله 10 الاف وجالي واحد لما سألته أنت عايز كام, طلب 7 الاف. إيه اللي يخليني
  ادفعله 10؟! مش يمكن هو شايف إن ديه قيمته؟! مش يمكن أنا عامل حسابي على حد هيديني
  10 حاجات وهو هيقدر يدي 7 بس؟!\nإيه اللي اعرفه عنه يخليني اقرر بكل سخاء غير مفهوم
  إني اديله أكتر من المرتب اللي هو شايف انه يستحقه وشايف انه كويس بالنسبة ليه؟! \nطبعا
  كلامي ده على اللي لسة متعين جديد مش بتكلم على حد بقاله فتره وعايز ابسطه أكتر علشان
  هو بيدي شغل كويس ويستحق المكافأة\n\n2- ليه كل واحد فينا لما بيجي يدفع فلوس في أي
  حاجة سواء خدمة (من أول السباك لحد الجراح) أو بيشتري سلعه اين كان نوعها, بيروح يدور
  على المكان اللي بيدي أحسن حاجة بأقل سعر ومش بيستغرب ده ولا بيحس جوه نفسه انه بيظلم
  حد ولا بيستغل حد ولا مثلا إن ممكن يكون فيه تاجر معرفش إن الاسعار زادت ولا إن دكتور
  شغال في منطقه ريفيه ومش عارف اسعار الدكاتره في كل مكان تاني وبيقول إن \"ده راجل
  ابن حلال قنوع ومش بياخد فلوس كتير زي باقي الناس\"\nالسؤال بقي, لما الشركات تعمل
  نفس الموضوع ده, بتبقي وحشة وظالمة وواكلة حق الناس ليه؟!\n\n3- حوار \"الشركة بتكسب
  أكتر بكتير من المرتب اللي بتديه للموظف\"\nطب ماهو ده الطبيعي في أي مكان! ولا هو
  سيادتك فاكر إن فيه شركة على الكوكب هتكسب من وراك جنيه وهتديلك 10؟! أنت سيادتك مش
  واخد بالك إنك موظف مش شريك؟! يعني طبيعي إن الشركة لو هتديلك جنيه, يبقي لازم تكون
  بتكسب من وراك 10 جنيه, علشان الشركة ديه بتدفع اتنين جنيه كهرباء وايجار, و 3 جنيه
  ضرايب, و 2 جنيه اجهزه وحاجات تانية كتير, وبتكسب هي ال 2 جنيه اللي فاضلين!\n\nهو
  آه فيه شركات كتير في مصر زي الزفت, بس فيه ناس فعلا فكرها عجيب واشتراكي ويمكن شيوعي
  بحت وفاكرة إن الشركات بره مصر بتيجي آخر كل سنة تحط الارباح في صندوق كبير كده وتوزعه
  على الموظفين!\n\nتعديل بسيط علشان فيه ناس بتعيد وتزيد في نفس النقطه اللي المفروض
  تبقي واضحة من الكلام.\nفي أي شركة في الكوكب لما بتعلن عن وظيفة, أنت بتبقي محدد ليها
  range معين. المفروض اللي يشتغل فيها ميقلش عنده ومايزدش عنه. الكلام ده المفروض في
  أي شركة ليها لازمة من أول ال fortune 500 لحد أي startup لسة طالعة أول امبارح.\n\nلما
  بيجيلك حد وتعمل ليه انترفيو ويعدي منه, المفروض يكون مرتبه في وسط ال range ده. عوامل
  كتير بتحدد هو مكانه فين في ال range ده ومن ضمن العوامل ديه, هو شايف قيمته الشخصية
  إيه.\n\nأنت مهما عملت انترفيو معقد وقوي, عمرك ما هتعرف تحكم على حاجات زي مثلا ال
  work ethics بتاعته, زي التزامه بمواعيد التسليم, زي يعمل إيه لو حصلت مصيبة في ال
  production مثلا وتحت ضغط عصبي كبير إن فيه فلوس كتير بتضيع, أو إزاي هو مثلا بيعمل
  cross team collaboration وبيأثر على اللي حواليه.\n\nفجزء من تقييم اول اتفاق هو ايمانه
  الشخصي بالمهارات بتاعته اللي صعب اكتشافها في الانترفيو.\n\nمفيش أي حاجة في كلامي
  بتقول خالص إن لو حد المفروض يكون اقل مرتب ياخده هو 5 الاف بس هو عايز 1500 إني أعمل
  معاه كده. والكلام ده مش شعارات وبس, أكتر من مرة ناس تشتغل معايا واديلها عرض مرتب
  أكتر من اللي هي طلبته ولولا إني مش بحب اجيب الناس ديه تتكلم علشان ده حاجة مايصحش
  تحصل, كنت جيبتهم يتكلموا. لكن ده اللي بيحصل وحصل كتير.\n\nالظريف في الموضوع إن أكتر
  من حد يقولك إن الشركات المحترمه كلها بتدي نفس المرتبات وبتكون معروفه. أول لما تسأله
  انه يثبت كلامه عن طريق انه يقول انه بياخد كام, يقولك أنا هنسحب من النقاش :D\n\nواحد
  من الناس ديه رجع رد بس مسح الكومنت بتاعه. كان كاتب إيه؟! إن الشركة بتاعته عندها
  policy إن أي ناس بتشتغل في نفس ال level لازم ياخدوا فلوس زي بعض بالضبط!\nطبعا النظام
  ده بلح وبلح فاسد كمان, دلوقتي عندك في الشركة اتنين مهندسين في نفس المستوي, واحد
  فيهم اشتغل وعمل حاجات عبقريه فوق مستواه بكتير والتاني عمل أكتر من اللي عليه سنه
  بسيطة. السؤال بقي: نفرض إن مفيش عندك مكان فاضي في المستوي اللي بعده علشان ترقي فيه
  الأخ العبقري ده, هتعمل إيه وانت عندك سياسة عجيبة إن مفيش حد ياخد أكتر من حد طالما
  هو بيعملوا نفس الشغل؟!\nقدامك حاجة من تلاتة:\n\n1- تنفض تماما للراجل العبقري أو
  تشكره شفهيا وبالتالي هيحرم يعمل لسيادتك أي حاجة تاني علشان مش بيستفيد حاجة من تعبه
  الزيادة\n2- تديله مكافأة ماحدش تاني خدها وبالتالي أنت حوار إن كله بياخد زي بعضه
  طلع بلح ومش حقيقي\n3- ترقيه لشغلنا اعلي أنت عارف إن مفيش فيها مكان فاضي وبالتالي
  تبقي لا تفقه شيء عن الإدارة\n\nياتري الناس بتاعه \"لازم كله ياخد زي بعضه\" هيردوا
  إزاي على المعضله ديه؟!"
from:
  name: Mohamed Moshrif
  id: '1538447102877297'
type: status
created_time: '2017-11-03T01:54:36+0000'
updated_time: '2017-11-05T09:13:43+0000'
permalink_url: https://www.facebook.com/groups/egyptian.geeks/permalink/1650980704941631/
id: '172338516139198_1650980704941631'
reactions:
  data:
  - id: '10160078136750226'
    name: Emad Lotfy
    type: LIKE
  - id: '10155432639833282'
    name: Ahmed Abdo
    type: LIKE
  - id: '1765781893453545'
    name: Hawary
    type: LIKE
  - id: '10155063849296345'
    name: Shaheer Shaheen
    type: LIKE
  - id: '10215903281481317'
    name: Tarek Sobh
    type: LIKE
  - id: '1379049978873556'
    name: Ahmed Rafat
    type: LIKE
  - id: '10215011048531592'
    name: Hesham Desouky
    type: LIKE
  - id: '10212776398099827'
    name: Ahmed Taweel
    type: LIKE
  - id: '832020650303292'
    name: Abdelrahman Mohamed
    type: LIKE
  - id: '10155833754411885'
    name: Sue Sufiah
    type: LIKE
  - id: '10156077256184116'
    name: Mustafa Gamal
    type: LIKE
  - id: '563216240693414'
    name: Waleed El-Naggar
    type: LIKE
  - id: '10159880265870164'
    name: Kinan Qassar
    type: LIKE
  - id: '2032504700100329'
    name: Mohammed Yassin
    type: LIKE
  - id: '10155149661171716'
    name: Mohammed Abd El-Raouf
    type: LIKE
  - id: '1562273430507384'
    name: Mohamed ALaa
    type: LIKE
  - id: '1703579576360566'
    name: Sameh Ibrahem
    type: LIKE
  - id: '10155807929225700'
    name: Mohamed Samir Mohamed
    type: LIKE
  - id: '10211325385431402'
    name: Abdalla Zaki Al-Kateb
    type: LIKE
  - id: '325391784622153'
    name: ياسر أحمد
    type: LIKE
  - id: '2109950492620951'
    name: Bakir Alharoun
    type: LIKE
  - id: '10210396048208856'
    name: Ahmed Galal
    type: LIKE
  - id: '1792588064098590'
    name: Ahmad AlShugairi
    type: LIKE
  - id: '10213382124519901'
    name: Mohamed Oun
    type: HAHA
  - id: '1737507192960713'
    name: Mohamed Samir
    type: LIKE
  - id: '1722658717785442'
    name: Abd El Rhaman Ezzat
    type: LIKE
  - id: '2030697810535603'
    name: Wessam S-e
    type: LIKE
  - id: '10204078048748709'
    name: Youssef Ali
    type: LIKE
  - id: '891512461008307'
    name: Ziad Khaled
    type: LIKE
  - id: '2088891591345069'
    name: Muhammad Tharwat
    type: LIKE
  - id: '10160030835075061'
    name: Fady Morris Milad
    type: LIKE
  - id: '10215276255482572'
    name: Muhammad El-Shafie
    type: LIKE
  - id: '2096499317303128'
    name: Mostafa Abdellatif
    type: LIKE
  - id: '2011515399069978'
    name: Mahmoud Ezzat
    type: LIKE
  - id: '1275835755893843'
    name: Abdelhameed Emad
    type: LIKE
  paging:
    cursors:
      before: TlRnM01EUXdNakkxT2pFMU1EazRPRFE1TWpNNk1qVTBNRGsyTVRZAeE13PT0ZD
      after: TVRBd01EQTBNREl5T1RJNE56azVPakUxTURrMk56UTFOak02TWpVME1EazJNVFl4TXc9PQZDZD
comments:
  data:
  - created_time: '2017-11-03T02:16:11+0000'
    from:
      name: Nader Nabil
      id: '10159859491265721'
    message: انا معاك في نقطه 3 تماما..  انما 2 و 3 الموضوع فيهم انا شايفه مختلف شويه
      .. الدكتور في عياده لو عرف انك بتروح لعياده تانيه و بتدفع ضعف الكشف بتاعه مش
      حتفرق معاه في حاجه لسببين .. اولا انت واحد ضمن كتير بيجوله و ثانيا ان هوا اللي
      محدد سعر الخدمه اللي بيقدمها .. الموظف اللي في شركتك لما يعرف (وده مش مفروض
      يحصل بس علي ارض الواقع دايما بيحصل ) ان زميله اللي جنبه اللي زيه في كل حاجه
      خد ال 10 بتوع ال position وهوا خد ال 7 اللي هوا طلبهم ( حتي لو كان مقتنع ان
      ال 10 اصلا كتير و 7 هوا اللي fair ) حنبدأ مسلسل "اشمعنا هوا " ... وفي رأي الشخصي
      من اللي شفته في كل الاماكن اللي اشتغلت فيها ان اكبر حد من مصلحته ان المقارنات
      ديه تبقي في اضيق الحدود هو الشركه .. الملخص انك في حاله صاحب الشركه محتاج الناس
      عندك تبقي بتلعب حوالين حاله الرضا (دايما حيبقي في هري) عشان الشركه تنجح انما
      رضا السباك عنك مش حيأثر عليك قوي
    id: '1651027191603649'
  - created_time: '2017-11-03T02:17:27+0000'
    from:
      name: Mahmoud Abdou
      id: '10161404180205206'
    message: متتعبش نفسك ولا الموظف هيفهم وجهه نظر اصحاب الشركات ولا الشركات بتقدر
      في اوقات كتير، السوق المصري معقد ، والمبرمجين المصريين كله بيبص لبعضه وعايز
      زي زميله لانه مش شايف انه يفرق عنه كتير ، الموظف اللي شايف ان الشركه بتكسب كتير
      قوي ده شئ عظيم يالا من تاني يوم افتح شركه ولا خايف من المخاطرة ؟!
    id: '1651027831603585'
  - created_time: '2017-11-03T02:53:22+0000'
    from:
      name: Abdalla Mahmoud
      id: '10155120099736218'
    message: |-
      على فكرة انت فعلا معاك حق تماما، من حق صاحب العمل يدور على احسن مهندس بارخص سعر، لكن مش من حقه انه يضغطه في تاسكات اكبر من حجم قدراته كيفا او يدي فريقه تاسكات اكبر من حجمه كما ويطالبهم انهم يشتغلوا فوق ساعات عملهم بدون مقابل عشان يخلصوا شغلهم والا اتهمهم بالتقصير، ودة تقريبا الوضع السائد في معظم شركات مصر.

      السوق عرض وطلب، من حقك تدي الموظف اقل حاجة يقبلها ودة فعلا مسموش استغلال، بس هو كمان من حقه يفضل يدور على شغل تاني ويسيبك فجاة على مرتب اعلى بالف او اتنين من غير ما تسميه اي شيء اخر.
    id: '1651047038268331'
  - created_time: '2017-11-03T05:10:31+0000'
    from:
      name: Ibrahim Mohammed
      id: '1886120441698692'
    message: |-
      ما هو علشان كدا ربنا قال '' فأوفوا الكيل ولا تبخسوا الناس اشيأءهم ''
      يعنى يا محترم لو شخص جه قالك انه عايز 7 الاف و هى الوظيفه مجهودها و متطلباتها عدلها 10 فالايه دى هى اللى تلزمك انك تقوله لا اللى هيطلب منك كذا و كذا و المفروض يدفع عليه كذا
      لان اساسا و الكل عارف ان الجونيور او اللى مالوش خبره فى السوق بيكون غالبا ميعرفش هو المفروض يطلب كام
      فكون انك تستغل دا علشان تجيب ارخص حاجه !! انت مش رايح تشترى طماطم دا مجهود ناس لو انت شايف انه ميستحقش و هو هيديك 7 حاجات بس متشغلوش بسيطه جدا او قوله انت المفروض تدى 10 حاجات بكذا بس انا شايف انك تدى 7 بس.
      ابقوا اقروا قران شويه يجماعه !! او حتى اى حاجه بعيده عن الرأسماليه اللى فشخت دماغكوا. دا '' أ ب '' تعاملات مش شيوعيه و اشتراكيه
    id: '1651113374928364'
  - created_time: '2017-11-03T05:19:17+0000'
    from:
      name: Mohamed Gad
      id: '10155159316746190'
    message: |-
      شوف هو نظريا الكلام الى حد ما صح
      بس عمليا الشركة هتخسر لو عملت كدة
      ليه بقى؟
      عشان مثلا بعد ٣ شهور الموظف اللى قبل بمرتب ٧ الاف لما يعرف ان اللى زميله اللى جاى معاه فى نفس اليوم وبيعمل نفس الشغل بياخد ١٠ الاف ساعتها حماسه للشغل عندك هيقل وجودة الشغل مش هتبقى زى الاول ده بالاضافة انه اكيد هيبتدى يدور على شغل برة عشان يوصل لل ١٠ الاف جنيه وده اكيد هيجى على تركيزه فى الشغل وفى الحالة ديه الشركة هتكون خسرت واحد اشتغل وفهم نظام الشغل وابتدى ينتج ولما يمشى هتدور على واحد تانى يبتدى معاها من الاول ولو اخد ٧ الاف جنيه وارد جدا ان الدايرة تلف من تانى وهكذا
    id: '1651119008261134'
  - created_time: '2017-11-03T05:43:56+0000'
    from:
      name: Mohamed Abdelaziz
      id: '10155053478415588'
    message: |-
      يعنى حضرتك كصاحب شركة الميزة اللى تخليك تفرق بين اتنين المفروض يعملوا شغل زى بعض وتدى واحد 7 الاف والتانى 10 الاف إن واحد عارف المرتبات فى السوق وعارف قيمته والتانى مش عارف؟
      هل المعرفة دى هى اللى هتفيد شركتك وتكبرها؟
    id: '1651132264926475'
  - created_time: '2017-11-03T06:24:45+0000'
    from:
      name: محمود أحمد مصطفى
      id: '1706331916053658'
    message: |-
      للأسف ده غلط الموظف
      صاحب الشركة (أي كان نشاط الشركة) بيدور على واحد يحقق ليه أكبر ربح بأقل سعر.
      دي هي القاعدة الأساسية في أي شركة في العالم .. والشركة عمرها ما هتدي الموظف مرتب زيادة من نفسها إلا لأنها خايفة مثلا إنه يسيبها فعايزاه يفضل معاها ومبسوط.

      إنت قبلت إنك تكون موظف لازم تكون فاهم القاعدة دي.

      ومرتبات المبرمجين في مصر قليلة جدا جدا مقارنة بأي مكان تاني في العالم لأن المبرمجين نفسهم بيقبلوا بالمرتبات دي .. في مبرمجين ممكن تقبل تشتغل في الشهر ب1500 جنية لغاية دلوقتي .. ولما تحاول تقنع أي حد منهم ما يقبلش بالمرتب ده بيرفض لأنه خايف ما يلقيش شغل غيره.

      السبب في الأزمة دي هي خوف المبرمجين وقبولهم بالسعر القليل ده .. لو كلهم رفضوا السعر ده صاحب الشركة غصب عنه هيزود السعر.

      أما كون الشركات مستغلة فده الطبيعي في كيان الشركات عموما مش في مصر وبس.
      إنت كموظف بتذل أقصى مجهود علشان تترقى في شركتك .. وصاحب العمل بيبذل أقصى مجهود علشان يديك أقل مرتب ممكن.
    id: '1651151788257856'
  - created_time: '2017-11-03T06:35:54+0000'
    from:
      name: Mohammad Mohammad
      id: '1695035260517605'
    message: و هو ده بالضبط التفكير اللى بيخللى الناس متستقرش كثير فى الشركة و تمشى
      من الشركة الصغيرة للاكبر و من الاكبر للدولية و من الدولية لخارج مصر فى اقرب
      فرصة و بكده عمرنا ما هنحتفظ بالكفاءات لاننا بنتعامل معاهم تعامل رأس مالى بحت
    id: '1651157474923954'
  - created_time: '2017-11-03T07:18:01+0000'
    from:
      name: Ahmed Soliman
      id: '10155756361480041'
    message: "هو حضرتك مسمعتش عن حاجة اسمها Salary Structure؟؟!! \nالحاجة التانية
      بقى طبيعي انك لما تعين  حد عاوز تعمله retention لو حد حس انه underpaid هسيب
      الشركة أول مايجيله اوفر تاني  أعلى"
    id: '1651179184921783'
  - created_time: '2017-11-03T08:32:40+0000'
    from:
      name: Alaa Ezzat
      id: '10156074051141565'
    message: |-
      و في الاخر حضرتك تعين 2واحد ب 7 وواحد ب10

      و تدي الاتنين نفس التاسكات او تاسكات بنفس الوزن ، و اللي بيقبض 7 يبقي بيطلع كود انضف بمراحل من اللي بيقبض 10 بس عشان اللي بيقبض 7 شاطر في السوفتوير مش في التفاوض بيقبض اقل

      و يجيله فرصه احسن و حضرتك تفوق متاخر و تحاول تظبط اوضاعه بس يكون هو بقي شايل من المكان عشان شايف انه اتضحك عليه و انه اتعاقب عشان ركز انه يكون اقيم في مجاله منه في المفاوضات و يسيبك برضه

      دي بالمناسبه مش قصه من وحي الخيال ، دي حاصله معايا و مع ناس تانيه اعرفهم
    id: '1651219574917744'
  - created_time: '2017-11-03T08:34:23+0000'
    from:
      name: Alaa Ezzat
      id: '10156074051141565'
    message: |-
      و بالمناسبه مثال الدكتور و السباك هنا ده المثال بتاع المحاسبه بالحته ، شغل فري لانس يعني

      ده غير انك صعب تعرف الدكتور ولا السباك فاهم ولا لا ، لكن لما تبقي ماسك شركة سوفتيور فانتا تقدر تحط رينج سعرك لانك هتقيم اللي جايلك صح
    id: '1651220321584336'
  - created_time: '2017-11-03T08:44:37+0000'
    from:
      name: Mohamed El Shaer
      id: '1623854234340161'
    message: "ولما الراجل يقرر يسيب الشغل عشان لقا فرصة افضل في مكان تاني، تبتدي تفكر
      في انك تعمله counter offer and salary raise وتبتدي تنتشر في الشركة فكرة مهو
      طالما انت شايف قيمتي كده مش بتدهالي ليه من الأول، ومن واقع خبرتي ديه من اكتر
      الحاجات المضرة بالشركة، مع عدم الشعور بالرضا مثلاً لما أعرف ان في حد بيعمل نفس
      شغلي وبياخد مرتب اكبر. \U0001F644"
    id: '1651225154917186'
  - created_time: '2017-11-03T10:31:02+0000'
    from:
      name: Ahmad Hisham
      id: '10159889607765058'
    message: أنا متفق معاك في الفكرة بشكل عام ومتفق إن الناس في مصر فاهمة طبيعة البيزنس
      بشكل مش ذكي قوي، النقطة الوحيدة إللي ليا تعليق عليها هي إن واحد نتظر ٧ .. أديله
      ١٠ ليه ... علشان هي الوظيفة واحدة في سوق عمل واحد ... والمجهود في النهاية واحد
      ... المفروض إنت مايفرقش معاك هو مستني كام، المعيار هو يستحق كام، يعني حجم المجهود
      والخبرة والإضافة إللي هو هايضيفها لازم إنت إللي تقيمها ... ولازم تكون عادل،
      علشان دي واحدة من الحاجات إللي بتسبب مشاكل بعد كده وقت أول job offer يجيله أو
      عند التقييم السنوي أو عند أول واحد يعرف مرتب صاحبه (لأي سبب وبأي طريقة)، المهم
      إنك يبقي فيه range طبيعي تعرف تبقي إنت مرتاحله وهو كمان، علشان ماتسألش بعد كده
      هي الناس بتسيب المكان ليه كل ست شهور أول ما حد يشاورلهم ب ٥٠٠ جنية زيادة.
    id: '1651283604911341'
  - created_time: '2017-11-03T10:46:12+0000'
    from:
      name: Met Wally
      id: '520998054938412'
    message: |-
      والله يا باشا انت جبت من الأخر.. ياريت بقى الشباب تقرأ وتفهم وتعرف ويبطلوا يرخصوا نفسهم.
      اهو صاحب شركة بنفسه بيقولك انت اللى مقيم نفسك غلط.
    id: '1651291731577195'
  - created_time: '2017-11-03T13:41:18+0000'
    from:
      name: Mohamed Moshrif
      id: '1538447102877297'
    message: |-
      فيه واحد عبقري قوي مسح الكومنت بتاعه. كان كاتب إيه؟! إن الشركة بتاعتي عندها policy إن أي ناس بتشتغل في نفس ال level لازم ياخدوا فلوس زي بعض بالضبط!
      طبعا النظام ده بلح وبلح فاسد كمان, دلوقتي عندك في الشركة اتنين مهندسين في نفس المستوي, واحد فيهم اشتغل وعمل حاجات عبقريه فوق مستواه بكتير والتاني عمل أكتر من اللي عليه سنه بسيطة. السؤال بقي: نفرض إن مفيش عندك مكان فاضي في المستوي اللي بعده علشان ترقي فيه الأخ العبقري ده, هتعمل إيه وانت عندك سياسة عجيبة إن مفيش حد ياخد أكتر من حد طالما هو بيعملوا نفس الشغل؟!
      قدامك حاجة من تلاتة:

      1- تنفض تماما للراجل العبقري أو تشكره شفهيا وبالتالي هيحرم يعمل لسيادتك أي حاجة تاني علشان مش بيستفيد حاجة من تعبه الزيادة
      2- تديله مكافأة ماحدش تاني خدها وبالتالي أنت حوار إن كله بياخد زي بعضه طلع بلح ومش حقيقي
      3- ترقيه لشغلنا اعلي أنت عارف إن مفيش فيها مكان فاضي وبالتالي تبقي لا تفقه شيء عن الإدارة

      ياتري الناس بتاعه "لازم كله ياخد زي بعضه" هيردوا إزاي على المعضله ديه؟!
    id: '1651412518231783'
  - created_time: '2017-11-03T14:52:55+0000'
    from:
      name: Mina F. Beshay
      id: '10214948085994471'
    message: البوست ده حلو اوي لأي حد بيفكر يستقل في شغله ويعمل شركة.. هتتشجع اوي
      وتحسم قرارك لما تشوف طريقة تفكير أصحاب الشركات
    id: '1651467731559595'
  - created_time: '2017-11-03T15:53:28+0000'
    from:
      name: Abdallah Hany
      id: '10208860730554638'
    message: "هاعمل نظام للمرتبات ب مرتب ثابت 5000 \nعمل شغل كويس هكرمه قدام الناس
      وافهم الناس الشغل العمله وهديله ال (6000) bonus\nعمل شغل وحش هقوله كذا و كذا
      برضه قدام الناس و هديله 4000 \n\nابو 6000 لو شاف نفسه الشهر البعده و اشتغل وحش
      هديله زي ال 4000 \n\nصحيح هتخلي ال morales في ال أرض ,بس هتعلي ال hard-workers"
    id: '1651517491554619'
  - created_time: '2017-11-03T15:54:52+0000'
    from:
      name: Mohamed Abdelaziz
      id: '10155053478415588'
    message: |-
      طيب بما إن الموظفين المفروض والصح مايبقوش عارفين مرتبات بعض.. منين ييجى الاحساس بالرضا بتاع واحد بيقيم نفسه ب 15 الف وانت بتديله 10 ألف.. وانت قررت تبسطه عشان بيعمل شغل كويس وتديله 12 ألف, إلا إذا كان عارف إن زميله اللى المفروض زيه بياخد 7 الاف بس؟!
      أعتقد موضوع إن الموظف يقيم نفسه ده غير منطقى.. والشركات بتسخدمه بس عشان إذا لقت موظف لقطة بالنسبة لهم يرضى يشتغل بفلوس أقل يقولوا أصل هو اللى بيقيم نفسه كده.. عشان فى حالة إن موظف بيقيم نفسه بزيادة الشركة مش حتديله زيادة عشان أصل هو بيقيم نفسه كده!
    id: '1651518651554503'
  - created_time: '2017-11-04T07:42:46+0000'
    from:
      name: Amro Algarhy
      id: '10155545577503401'
    message: "طيب بغض النظر عن مين الصح و الغلط.. هنا في برلين اغلب الشركات بما فيهم
      الكبيرة بتتعامل ب salary range زي كاتب البوست ما بيقول و اه فعلاً فيه تفاوت
      و فيه ناس بتشتغل أفضل بتبدأ بمرتب اقل و ده امر واقع.. نجاح الشركة و المدير انه
      يصلح ده في اول ٦ شهور بانه يكافئ المجتهد و يحطه في مرتبه الصح. \nاما موضوع انك
      تفهم كل شئ عن الموظف من الانترفيو فا ده مش دقيق اوي و محدش بيعتمد عليه اعتماد
      كامل بدون تجربة الموظف في فترة عمل حقيقية في الشركة.\n\nفا موضوع ال salary range
      سليم جداً و تتبقى أمانة المدير في تعديل الراتب للشخص المجتهد بأسرع وقت و قبل
      ما هوا يطلب."
    id: '1652102358162799'
  - created_time: '2017-11-04T10:18:02+0000'
    from:
      name: Tarek Sobh
      id: '10215903281481317'
    message: "والله جميل انك تعبت نفسك ورديت, انا متفق مع الأخ اللي بتتكلم عنه في
      نقاط كثيرة ولكن لفت نظري خمسة نقاط على الأقل:\n\n1- انه مش معترف على الإطلاق
      بما يسمى \"إتفاقية عدم المنافسة\" واللي معروفة ومعترف بها على مستوى العالم بـ
      non-competitive agreement / non-compete clause  او حتى confidentiality agreement,
      وملوش حق انه يبرر رأيه بإن الشركة دي مش ناسا او انها ممكن تقفل في اي وقت زي
      ما بيقول وان المبرمج الموظف في هذه الشركة هيفضل متعلق! طيب والمبرمج ايه علاقته
      أصلا إذا كانت ملكية المشروع دي بترجع أصلا لعلاقة تعاقدية مابين مقدم الخدمة -
      صاحب الشركة - والعميل اللي طلع عينه عشان يوصله ويهندله وبذل كل المجهود والتكاليف
      انه يعقد الصفقة او يتفق على إمداده بالمنتج! مع العلم ان المشاريع الإلكترونية
      بتعتبر في معظمها مشاريع حساسة وبتمس بشكل مباشر بمصلحة كل من العميل النهائي والشركات
      المنتجة عشان بيكون فيها قواعد بيانات واسرار مهمة ممكن تهدم شركات وتعرضها لمشاكل
      إقتصادية او قانونية خطيرة!\n\n2 - صبغة التعميم المهينة لأصحاب الشركات, وانك
      تعمل راس الموظف براس شركة كاملة بكافة ال assets اللي موجودة فيها ده معناه ان
      اللي كاتب الكلام ده self centered بشكل مخجل ومبيفكرش الا تحت رجليه ومعندوش اي
      فهم بطبيعة او كيفية إدارة أي بيزنيس في الحياة او الحد الأدنى من ال work ethics!\n\n3
      - أي حد فتح بيزنيس فتحه بعد فترة كفاح مريره في السوق, واللي بعترف تماما بمدى
      سوء هذا السوق وان العلاقات فيه مش سوية ومبتخضعش لأي أخلاق إلا من رحم ربي, بس
      اكيد الواحد ياما قابل ناس نضيفة سواء من الموظفين او من اصحاب العمل واللي هما
      الإتنين بيتعرضوا لقدر كبير من الضغوطات في السوق نفسه, بس انا عمري ما قارنت نفسي
      بصاحب العمل لأني كنت فاهم ان مسؤولياته اكبر بكتير من الفرد الموظف مهما كان,
      ولما مكنش بيعجبني الوضع كنت بتفاوض بالأول وبصبر ولو معجبنيش الوضع بمشي بشكل
      محترم وحسب المتفق عليه بالعقد.\n\n4 -  أخطر حاجه ان الواحد لما يجي يكتب رأيه
      في مكان بيفترض ان كل اللي فيه محترفين ومن ذوي الخبرة, يكتب رأيه بشكل عاطفي وغير
      احترافي وبمنتهى اللامبالاة وأضيف على ذلك, أسلوب التهكم الرخيص, المفروض الواحد
      يتعلم أن الكلمة مسؤولية, وان في شباب كتير هياخده بكلامه ويلبسوا في الحيط لأنهم
      لما يقتنعوا هما كمان - بشكل عاطفي - برأي غلط هيعتنقوه ويطبقوه ويترفدوا او يضيع
      مستقبلهم لأنهم هيفضلوا في حالة معاناة وشد وجب في اي مكان يشتغلوا فيه.\n\n5 -
      فكرة انك تدور على راحتك وتنظر للجميع بنظرة إستعلائية وبعيدا عن تحمل اي قدر من
      المسؤولية والتعامل بأنانية مطلقة كان واضح جدا لما جه يتكلم عن ال leave notice
      , ,وازاي ان اي موظف يقدر يسيب المكان اللي اجتهد عشان يتعين فيه اول ما يجيله
      عرض اكبر من شركه منافسه, مع العلم ان اكبر غلط ان الموظف يمشي ويسيب شغل مفتوح
      وراه أصلا, وكأن الشركات دي كيانات مغتصبة من مصاصي الدماء وإيه يعني لما تولع
      المهم مصلحة الفرد, وان دي هتكون مشكلة صاحب العمل اللي المفروض يقدر يشاور ويعين
      في لمح البصر وكأن ال hiring process دي حاجه زي مضغ اللبانة, هوا السوق خربان
      من شوية! \n\nأخيرا حابب اقول ان اللي إيده في الميه مش زي اللي ايده في النار,
      وانا سواء كنت موظف زمان او صاحب عمل دلوقتي ياما بقابل ناس معندهاش اي قدر من
      الأمانة ولا المسؤولية زي ما بقابل ناس متفوقة ومثابرة ومحترفة إلي ابعد درجة ولديها
      قدر كبير من القدرة على التعلم والتطوير اللي بيفيدها وبيفيد اي مكان تشتغل فيه."
    id: '1652188284820873'
  - created_time: '2017-11-05T06:28:25+0000'
    from:
      name: Hesham Desouky
      id: '10215011048531592'
    message: "واضح ان الفكر الاشتراكي مسيطر على ناس كتير \nاولا انت فاتح بوزيشن في
      الشركة لازم تحطلها المرتب بتاع max and min الغرض الوحيد من سؤال المرتب المتوقع
      هوة انك تعرف اللي مقدم طالب مرتب في نفس الحدود اللي عندك ولا لا\nبس مايزفعش
      ان المينمم بتاعك ببقى ٥٠٠٠٠ وهوة يطلب ٤٠٠٠ فتديله ٤٠٠٠ كدة اكبر مصيبة طبعا وبيدي
      انطباع ان المكان شغال بالكيلوا\n\nموضزع بقى ان كل الناس تاخد زي بعضها في نفس
      الليفل ده مالوش اي موقع من الاعراب في القطاع الخاص وبيقضي على روح المنافسة ولازم
      جوة كل ليفيل تعمل صب ليفيلز تانية عشان تحافظ على سيستم وهيكلة المرتبات داخل
      الكيان وتخلق مجال للتنافس والاجتهاد"
    id: '1653128324726869'
  paging:
    cursors:
      before: WTI5dGJXVnVkRjlqZAFhKemIzSTZANVFkxTVRBeU56RTVNVFl3TXpZAME9Ub3hOVEE1TmpjMU16Y3gZD
      after: WTI5dGJXVnVkRjlqZAFhKemIzSTZANVFkxTXpFeU9ETXlORGN5TmpnMk9Ub3hOVEE1T0RZAek16QTEZD
