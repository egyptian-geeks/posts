---
message: "السلام عليكم شباب ...\nحابب نصيحتكم بما انكم زي اخواتي الكبار ... \nانا
  دلوقتي في كلية صيدلة الفرقة الأولى ... بس geek جداً وبعرف html,css,sass,materialize,bootstrap,js,angularjs,ionic,hacking
  ومتردد اسيب الكلية واعمل shift career وابقى من غير شهادة بس شغلي وكفائتي هما اللي
  يشغلوني ولا اكمل في الكلية وهو الجزء الاصعب عليا لاني مش بحب الحفظ ودخولي الكلية
  كان عن طريق الخطأ وبعد كدا اشتغل IT بعد التخرج ... ايه مزايا دا ودا ؟"
from:
  name: Osama Soliman
  id: '879271768900112'
type: status
created_time: '2016-10-18T15:05:21+0000'
updated_time: '2016-10-20T11:50:16+0000'
permalink_url: https://www.facebook.com/groups/egyptian.geeks/permalink/1261889450517427/
shares:
  count: 1
id: '172338516139198_1261889450517427'
reactions:
  data:
  - id: '1634789043266994'
    name: Sameer Al-Salous
    type: LIKE
  - id: '1641565752594739'
    name: Ahmed Aziz
    type: LIKE
  - id: '10159926834570593'
    name: Fizeau Basha
    type: LIKE
  - id: '1804402029570329'
    name: Eslam Gohar
    type: LIKE
  - id: '1613620448660563'
    name: Mohamed Bayomi
    type: LIKE
  - id: '10156284492809497'
    name: Ahmed Hassan
    type: LIKE
  - id: '10216042822091508'
    name: Ali Elzantot
    type: LIKE
  - id: '2057293531169786'
    name: Adham Elsabbagh
    type: LIKE
  - id: '2120849698148048'
    name: Mohammed Hassan AL Bughdadi
    type: LIKE
  - id: '766870756835504'
    name: Abdulrahman Eltawabty
    type: LIKE
  - id: '1510763455668428'
    name: Amr A. Fouad
    type: LIKE
  - id: '10155747348649733'
    name: Islam R Hefny
    type: LOVE
  paging:
    cursors:
      before: TVRBd01EQXlNRGMzTkRJeE5EYzBPakUwTnpZANU5qVTBORGc2TWpVME1EazJNVFl4TXc9PQZDZD
      after: TnpZAeE56azBOek15T2pFME56WTRNRE16TkRFNk56ZAzROalE0TURNM09URXpNekV5
comments:
  data:
  - created_time: '2016-10-18T15:06:25+0000'
    from:
      name: Mohammed Hussien
      id: '10154922289347024'
    message: حول حاسبات :)
    id: '1261890277184011'
  - created_time: '2016-10-18T15:08:12+0000'
    from:
      name: Abdulrahman Rdwan
      id: '583924271948588'
    message: حضر نفسك لاسكولارشيب بره دا اسلم حل, متقعدش من غير كليه خالص دي نصيحتي
      انا مش كبير بدرجه كافيه برضه عشان متفهمش اني بقولك بناء على خبره
    id: '1261891813850524'
  - created_time: '2016-10-18T15:08:42+0000'
    from:
      name: Ahmed Mahmoud
      id: '1917940025202392'
    message: |-
      خليك ف صيدلة انت كده كده هتطلع تفتح صيدليه :D وهيبقي عندك وقت للبرمجة
      وانا والله اعرف واحد خلص صيدلة وشغال برمجة عادي
    id: '1261892230517149'
  - created_time: '2016-10-18T15:14:15+0000'
    from:
      name: Islam R Hefny
      id: '10155747348649733'
    message: "#بالنص قالتلي ..\n\"مكتوب في السيفي عندي إنك #كيميائي و عمر 27 سنه ..\nو
      #مشتغلتش قبل كده و لسه ما خطبتش .. و طبيعي عايز تكون نفسك ..\nو جاي تغير كريرك
      دلوات  .. انته مش شايف انك #أتأخرت ؟؟\"\nردي ساعتها : عمر ما الوقت ما يتئخر
      انك تاخد خطوه صح ..\nكنت بقولها و انا #متردد ,,\nدوات اتمنى بس لو HR دي .. تشوف
      اد ايه كان #كلامي_صح\"\nالكلام ده كان على بوزشن Android Developer ..\nأتكل على
      الله و أعمل #ما_تحب .. \nو ما تضيعش عمرك في تخصص مش هتشتغل فيه ,,\nفي المجال
      ده .. بلد #بروزجكتات مش بلد شهادات ..\nبس #ضروري جدا تكون مؤهل جامعي .. وركز
      جدا على #الحته دي ,,\nأخوك : الكيميائي #المبرمج"
    id: '1261895987183440'
  - created_time: '2016-10-18T15:18:19+0000'
    from:
      name: Mic Heal
      id: '1641343752612291'
    message: بص لو هتعمل حاجه اعملعا صح اتعلم برا
    id: '1261899520516420'
  - created_time: '2016-10-18T15:18:32+0000'
    from:
      name: Ahmed Samir
      id: '10159800858645702'
    message: لازم شهادة و الأفضل تسيب الصيدلة حالا. دور على اي تحويل او جامعة خاصة
    id: '1261899613849744'
  - created_time: '2016-10-18T15:19:36+0000'
    from:
      name: Adnan Saad
      id: '1759129974151640'
    message: بص كمل في صيدلة  و ذاكر مع نفسك كورساات اون لين المجال ده مفيهوش حاجة
      اسمها انت خريج ايه
    id: '1261900417182997'
  - created_time: '2016-10-18T15:21:33+0000'
    from:
      name: Esso de Nasr
      id: '402301146892668'
    message: كمل في صيدلة واشتغل freelance لحد ما تخلص ان شاء الله دراسة وقرر بعدها
      ... على الاقل هيكون معاك اكتر من طريق !
    id: '1261901317182907'
  - created_time: '2016-10-18T15:22:16+0000'
    from:
      name: Abdalla Amin
      id: '1780142538665366'
    message: انتا باقيلك سنه ، خلصها وبعدها في الف حاجه ممكن تعملها في المجال الي
      انتا بتحبه بس متضيعش كل السنين دي بتاعت الكليه علي الفاضي
    id: '1261901810516191'
  - created_time: '2016-10-18T15:22:52+0000'
    from:
      name: Mohamed Rashed
      id: '10155764645725568'
    message: تصيحة اوعى تعيش من غير شهادة ، ياما تكمل صيدلة يااما تدور على حاجة تانية
      مناسبة حسب تنسيقك
    id: '1261902173849488'
  - created_time: '2016-10-18T15:33:04+0000'
    from:
      name: Rafael Adel
      id: '10156260406777122'
    message: هو انا خريج علوم و الشهادة اللى خدتها من علوم مش عارف هي محطوطة فين حاليا
      :D بس فى نفس الوقت دماغي كلها فى البرمجة اشتغلت سنتين ويب ديفيلوبر و سنة اتجننت
      و قعدت فى البيت بذاكر اللي بياخدوه فى حاسبات الي حد ما و حاليا بذاكر اندرويد
      .. بس نصيحتي لازم يبقي معاك شهادة .. و ناس كانوا بيقولولي فكرة برضو اني استغل
      العلم بتاع الكلية مع اللى بحبه و اعمل حاجة تجمع بين الاتنين .. تقريبا انت عامل
      ابليكيشن بتاع الادوية و دى حاجة رائعة كمل على المنوال ده بكل العلم اللى عندك
      .. انا فكرت اني اخد scholarship فى CS  بس لقيت الموضوع ده مضيعة للوقت .. انت
      كدا كدا ممكن تذاكر كل ده فى وقت اقل .. استحمل لحد ما تتخرج و اشتغل على نفسك
      برضة فى اللي بتحبه الموضوع كله تنظيم وقت
    id: '1261922410514131'
  - created_time: '2016-10-18T15:34:32+0000'
    from:
      name: Adel Aly
      id: '10213557429243435'
    message: |-
      على حد ما اتذكر ياريت حد يصلح لو الكلام خاطئ
      في قسم في حاسبات عين شمس او حلوان بيقبل علمي علوم. اعتقد computational biology او حاجة مشابهة
    id: '1261923067180732'
  - created_time: '2016-10-18T15:34:49+0000'
    from:
      name: Lamia Ali
      id: '10155515192198264'
    message: خليك فى صيدلة و كمل برمجة ممكن تشتغل فى حاجة تجمع للاتنين زى ا   bioinformatics
      للاسف مش كتير بيجمعو بين تخصصين فى حين ان ده مطلوب جدا دلوقت
    id: '1261923213847384'
  - created_time: '2016-10-18T15:35:18+0000'
    from:
      name: Mic Heal
      id: '1641343752612291'
    message: صاحب بالين مبيوصلش
    id: '1261923527180686'
  - created_time: '2016-10-18T15:35:31+0000'
    from:
      name: Adel Aly
      id: '10213557429243435'
    message: والحل الامثل طبعا انك تطلع تدرس برا ومش صعب زي ما انت متخيل انت مش هتدور
      على جامعة ivy league يعني
    id: '1261923653847340'
  - created_time: '2016-10-18T15:40:13+0000'
    from:
      name: Mohamed Abdelrahman
      id: '1785295468160956'
    message: |-
      completely free

      https://www.studyinholland.nl/scholarships/highlighted-scholarships/mena-scholarship-programme
    id: '1261927737180265'
  - created_time: '2016-10-18T16:10:01+0000'
    from:
      name: عبدالله محمد
      id: '10213101784151931'
    message: كمل فى الكلية اكيد الصيدلة فيها جزء تقنى ممكن تتخصص فيه تبقى فاهم فى
      الاتنين ده ميزة كبية مش عيب
    id: '1261961360510236'
  - created_time: '2016-10-18T16:15:03+0000'
    from:
      name: Hussein Ghaly
      id: '10160069424510193'
    message: 'لو انت كويس في الصيدلة كمل فيها... ولما تخلص هتلاقي تجميعة الخبرات اللي
      عندك مش زي أي حد تاني: واحد متمكن في مجال الصيدلة وفاهمه بشكل معقول هيقدر يعمل
      أي برامج أو تطبيقات في المجال دة أحسن من أي حد تاني ... لإن دايما هتلاقي في
      مبرمجين كويسين وأحسن منك، لكن لو إنت عندك حاجة إنت قوي فيها جنب البرمجة هتديك
      ميزة كويسة جدا عن أي حد تاني :) ربنا معاك :)'
    id: '1261965880509784'
  - created_time: '2016-10-18T16:20:52+0000'
    from:
      name: Bassam Abd Elhamid
      id: '1955441501387657'
    message: ايان كان اختيارك, اتمنى لك التوفيق :)
    id: '1261969123842793'
  - created_time: '2016-10-18T16:58:04+0000'
    from:
      name: Muhammad Ramadan
      id: '2144250879141011'
    message: "كمل كليتك عادى جدا وبعد ما تخلص قدم على ال iti \nاعرف شخص كان خريج كلية
      طب وبعد ما خلص قدم على ال iti وحاليا شغال فى مايكروسوفت + انه بيقدم خدمة انسانية
      للناس من خلال كليته وشغله الخاص\nعمر ما الصيدلة هتمنعك عن الابداع وعمر ال programming
      ما هيمنعك عن الابداع بالعكس الاتنين بيكملوا بعض \nخليك شخص ايجابى ف التفكير
      وكمل طريقك على بركه الله\nوديما قبل كل قرار صعب صلى استخارة"
    id: '1261998670506505'
  - created_time: '2016-10-18T17:05:45+0000'
    from:
      name: Mostafa Gaafar
      id: '10154949856661012'
    message: أنا خريج هندسة بترول وبعد الكلية دخلت ITI،  نصيحتي تكمل الكلية أو تحول
      حاسبات بس لازم تاخد شهادة جامعية هتنفعك جدا لو حبيت تسافر تدرس أو تشتغل. بس
      خلي في دماغك دايما ان الشهادة والكلية مش هيخلوك شاطر، ذاكر واتعلم مع نفسك زي
      ما بدأت وربنا يوفقك
    id: '1262012313838474'
  - created_time: '2016-10-18T17:10:56+0000'
    from:
      name: سامح دعبس
      id: '2022490591345439'
    message: |-
      أنا شفت أطباء شغالين مبرمجين في برامج متقدمة ذات علاقة بامجال الطبي (ده اتعاملت معاه مباشرة)
      و شفت مهندسين مدني شغالين مبرمجين في برامج متقدمة ذات علاقة بالتصميم الهندسي (ده مشي قبل ما اشتغل في شركة بس سمعت عنه كويس قوي)
      و في الحالتين كانوا مبرمجين كويسين.
      -------
      من ضمن الcompetitive advantages الحقيقية لو أنت بتعمل بزنس خاص إنك تبقى فاهم بزنس كويس و بتعرف تبرمج في نفس الوقت, هاتديك ميزة رهيبة عن منافسيك.
      ---------
      خليك في كليتك, و كمل برمجة, و فكر في مشروعك الخاص اللي يجمع بينهم هما الاتنين
    id: '1262018450504527'
  - created_time: '2016-10-18T17:13:46+0000'
    from:
      name: Hussam Salah
      id: '10215846341376636'
    message: |-
      In my opinion
      html,css,sass,materialize,bootstrap,js,angularjs,ionic,hacking they are all tools for programming.
      You can't only depend on tools, you have to know more about basic algorithms and data structure, design patterns and basic operating systems.
    id: '1262022353837470'
  - created_time: '2016-10-18T17:18:04+0000'
    from:
      name: AL Ahmad
      id: '2036807429889191'
    message: "نصايح الشباب عظيمة فالتعليقات\n\n وأتمنى  ممكن ردي يضيف جديد \nمن وجهة
      نظري المتواضعة بالنسبة للي انت مهتم بيه نوعا ما tools  أي حد ممكن يتعلمها  ويستخدمها
      لأي مجال فهي مش سبب كافي إنك تفكر تشيفت نوعا ما (باستثناء \"الهاكينج\" بس المصطلح
      كبير جدا انك تختصره بالصورة دي صراحة :D )\nبس لو مصر :D \nفلو ماتقدرش تحول كلية
      خاصة هنا ممكن تشوف منحة بكالوريوس برة\nممكن إيطاليا مشهورة بمنحة كويسة نوعا
      ما بس للأسف الدراسة بالإيطالي فالبكالورويس غالبا ... دور على جامعات بتدرس انجليزي
      ممكن sapienza \nhttps://www.dropbox.com/s/k0v0zxr8bn53hyb/Study-In-Italy.pdf?dl=0\nاللينك
      دا واحد صاحبنا ربنا يباركله بيكلم عن المنحة عموما و تحديدا للماستر \nتركيا برضو
      بتدي منح بكالوريوس بس للأسف معنديش فكرة عنها أوي دور على جروب عالفيس ليهم مثلا
      ..\nوفي خيار مش وحش بس هاتضطر تصبر على صيدلة لحد ماتوصله هو ال iTi ممكن فالسكة
      جمب الكلية تقوي نفسك تويفل و GRE  بالمرة و أما تتخرج من ال iTi  إن شاء الله
      تقدم على منحة ماستر برة \nاقرا عن ال bioinformatics ممكن يعجبك و أهو ماتبقاش
      رميت صيدلة خالص نوعا ما \nوربنا يوفقك يا ريس"
    id: '1262024443837261'
  - created_time: '2016-10-18T17:29:02+0000'
    from:
      name: Abdelrahman Othman Helal
      id: '1640904045948674'
    message: خليك فى الحاجتين على قد ما تقدر.. أحلى حاجة اصلا انك تبقى متقن لأكتر
      من مجال.
    id: '1262030550503317'
  - created_time: '2016-10-18T17:37:37+0000'
    from:
      name: Andrew Ramzy Ar
      id: '1960766703936797'
    message: "كمل في المجال الطبي و اشتغل في المجال اللي الطب بيستخدم فيه التكنولوجيا
      \nالـ BioTechnology مثلا او برامج الـ Simulation للتفاعلات و العمليات الحيوية\nالناس
      اللي في الصناعة دي بيعانوا يلاقوا واحد Computer Science \nيعلموه حاجات طبية
      عشان يفهم عايزين ايه او العكس"
    id: '1262042993835406'
  - created_time: '2016-10-18T17:39:26+0000'
    from:
      name: Ramy Desoky
      id: '10155376715919065'
    message: |-
      كمل ف الكليه واما تخلص قدم iti اوعي تسيب الكليه نصيحه
      لان مجال البرمجه مش بيعتمد غير على ال بيعرف يشتغل وبس مش هتفرق ايه الكليه
      لكن بالنسبه للكليه ال انتا فيها اوعي تسبها دة لمصلحتك ولمستقبلك ومفيش مانع تبقي دكتور مبرمج :)
    id: '1262047507168288'
  - created_time: '2016-10-18T17:40:56+0000'
    from:
      name: Adam Moneib
      id: '10156131123229595'
    message: قسم Bioinformatics في كلية حاسبات و معلومات عين شمس مفتوح ل علمي علوم
    id: '1262050690501303'
  - created_time: '2016-10-18T17:53:12+0000'
    from:
      name: Nourmina Nabil
      id: '10159848122540510'
    message: استاذ اسامة .. تحية طيبة و بعد .. كم المشاكل اللي حضرتك ممكن تقابلها
      بسبب الشهادة مش طبيعية .. النصيحة .. ممكن تحول اي مكان خاص computer science
      او engineering واذا ناوي تكمل في صيدلة ممكن تدمج الاتنين في  biomedical applications
      ..  اما موضوع انك تسيب الكلية هو valid بس قدام مش هيبقا acceptable
    id: '1262066430499729'
  - created_time: '2016-10-18T17:54:45+0000'
    from:
      name: Ahmed Samir
      id: '10159800858645702'
    message: خلي بالك بردو عشان متلبسش جيش ٣سنين
    id: '1262069250499447'
  - created_time: '2016-10-18T17:54:56+0000'
    from:
      name: Aladdin Adel
      id: '1584202124950372'
    message: اشتغل freelancer هتعجبك و انت بتدرس
    id: '1262069440499428'
  - created_time: '2016-10-18T17:55:44+0000'
    from:
      name: Ali Elzantot
      id: '10216042822091508'
    message: أعتقد ان افضل حل قدامك انك تدخل قسم bioinformatics
    id: '1262069857166053'
  - created_time: '2016-10-18T18:01:39+0000'
    from:
      name: Mohamed Shehata
      id: '10155904322461093'
    message: حول حاسبات او حتى معهد عالى4 سنين وروح للى بتحبة - هتبدع فية - ولو موضوع
      نزول سنة صعب ومش فارقة معاك ممكن تكمل- عشان البرمجة والتصميم وغيرة ممكن تاخدة
      كورسات برة وممارسة .
    id: '1262073450499027'
  - created_time: '2016-10-18T18:08:04+0000'
    from:
      name: AbdulRahman Mahmoud ElBieh
      id: '2072820782951834'
    message: من غير شهادة هتخش جيش سنتين لو عندك جيش ، و مش هتعرف تشتغل في اي شركة
      و هتتسوح، ممكن لو مش هتعرف تخش كلية تانية و متاكد من قرارك دا تبقي تحول تجارة
      مثلا اسهلك من الصيدلة و الكلام دا
    id: '1262079753831730'
  - created_time: '2016-10-18T18:11:09+0000'
    from:
      name: Muhammad Al Rabbani
      id: '586778644986720'
    message: get a university degree in pharmacy, you can become a web developer without
      much training
    id: '1262086157164423'
  - created_time: '2016-10-18T18:17:09+0000'
    from:
      name: Ragia Mahmoud
      id: '10156021288089188'
    message: Mahmoud Samir
    id: '1262093100497062'
  - created_time: '2016-10-18T18:18:44+0000'
    from:
      name: Fady Anwar
      id: '10159888022555052'
    message: انا برضه كنت في صيدله و سيبتها و عملت الكارير شيفت اللي انت بتقول عليه..
      بص انا مبقتش بيل جيتس.. بس كل ما بشوف حال زملاتي اللي كملو صيدله بحس اني كنت
      موفق جدا في اختياري
    id: '1262099080496464'
  - created_time: '2016-10-18T18:27:28+0000'
    from:
      name: Emad Omara
      id: '10156496579682437'
    message: "فيه حاجات كتير اسم الكلية ودرجة الشهادة هتفرق جدا \nلو بتحب مجالك كمل
      فيه وشغل الاي تي ممكن تدخله حتى لو هاوي بطريقة او باخرى \nياتشفت حالا وتبني
      حياتك على الجديد المهم مايبقاش نزوة :D"
    id: '1262116003828105'
  - created_time: '2016-10-18T18:44:53+0000'
    from:
      name: Nesma H. Mahmoud
      id: '10215711814527363'
    message: في مصر لازم شهاده للاسف و عشان كمان تقدر تسافر تشتغل بره مصر طالما انت
      بتحب الموضوع لازم شهاده بكالويوس يا اما تكمل و تشنغل freelance مع الكليه و بعد
      لما تخلص تاخد دبلومه ITI ٩ شهور هاتبقى انت كده كفاءة لاي شركه جوا مصر او برة
      ... انا مش مع الكليات او المعاهد الخاصه لانها مش بتدي وزن لل cv
    id: '1262126727160366'
  - created_time: '2016-10-18T18:48:19+0000'
    from:
      name: Nesma H. Mahmoud
      id: '10215711814527363'
    message: انا معرفش انت خريج ثانويه سنة كام بس لو من مواليد ٩٤ و انت طالع عندك
      فرصه تدور على منحه بكاليريوس في اي حته بره مصر و تدرس اللي انت عايزه و كل منحه
      و ليها شروطها
    id: '1262129703826735'
  - created_time: '2016-10-18T19:20:51+0000'
    from:
      name: Mahmoud AbdElbaqy
      id: '537691929919441'
    message: "رآيي تكمل في المجال الي بتحبه وتسمر فيه \nالي جانب الكليه ولو علي الاقل
      تجب تقدير بسيط \nعشان بعد كدا تفتح صيدليات تشغل فيها ناس وتكون انت شغال في مجال
      شغفك \nوافضل طور من نفسك كتيير"
    id: '1262157810490591'
  - created_time: '2016-10-18T20:00:17+0000'
    from:
      name: Mohammed Agwa
      id: '10213691948826326'
    message: "مينفعش يا اسامه تسيب الكليه خاصة لو ناوي تكمل في مصر. \nابسط حاجة ممكن
      تعملها انك تدور علي اي منحة بره مصر في المجال اللي بتحبه ومفيش اسهل من كدا تركيا
      مثلا سهله جدا بتفتح في شهر ٢ تقريبا وليها اكتر من منحة سواء مدعومه بالكامل او
      نص دعم. وغيرها كتير"
    id: '1262182540488118'
  - created_time: '2016-10-18T20:22:09+0000'
    from:
      name: Hosam Aly
      id: '1657509230977456'
    message: تخيل لو اتخرجت ودورت على شغل بره وقدمت على وظيفة في شركة أدوية كبرى وقلت
      انك مبرمج شاطر وفاهم المجال الطبي وفاهم يعني ايه تفاعل الأدوية ومستعد تشتغل
      في برامج عرض وتصوير التفاعلات بين الأدوية داخل الخلية...
    id: '1262198560486516'
  - created_time: '2016-10-18T20:53:37+0000'
    from:
      name: Muhammad Sherbeeny
      id: '10159810258355527'
    message: سيب صيدلة لو عندك همة وعزيمة انك تنطلق على اخرك في السوفتوير
    id: '1262216020484770'
  - created_time: '2016-10-18T21:28:35+0000'
    from:
      name: Ahmed Anas Rageh
      id: '10215239286445460'
    message: "لا ده ولا ده \nخليها هواية و اشتغل بيها freelancer وقت الفراغ \nهاتشتغل
      بعد كده في صيدلية مثلا و عندك وقت كبير \nنصيحة من سينيور ديفيلوبر لو دخلت المجال
      هاتكرهه"
    id: '1262238020482570'
  - created_time: '2016-10-18T21:40:11+0000'
    from:
      name: Ahmed Essam
      id: '2004705666469226'
    message: |-
      بص يا اسامة .... انا معرفش اد ايه انت راغب و مستعد انك تعوم ضد التيار و مدى استعدادك انك تأخد طريق غريب فى مجتمعنا و تستحمل نظرة الناس لانك ميكونش عندك شهادة او شهادة مدتنية... بس اذا كنت فعلا حابب المجال و مستعد تستحمل عواقب التفكير المجتمعى الخاطىء ... انا انصحك تستخير و تتوكل على الله و تسيب صيدلة و تختار طريقك فى مجال الكمبيوتر
       حاول تحول لكلية تدرس فيها الكمبيوتر ... يعنى مثلا لو متاح ليك علوم عندنا فى اسكندرية فى قسم حاسب آلى معرفش اذا كان ده متاح ليك و لا لأ بس ده ممكن يكون اختيار كويس .... لو كان متاح ليك مثلا انك تعيد ثانوى علشان تحول رياضة ده ممكن يكون افضل ليك من انك تستمر ٤ سنين فى مجال غير طبيعتك و مش هتتفوق فيه و مش هتكمل فيه ... من الآخر انت عندك اختيارات .... السؤال بقى انت مستعد تقوم بالتضحية ديه فى سبيل انك تتعلم اللى انت بتحبه و تتفوق فيه و لا انت شايف الاختيارات اللى انا بقلهالك صعبة ... اذا كنت شايفها صعبة كمل فى صيدلة ... اذا كان عندك استعداد تضحى  هتلاقى خيارات زى  اللى انها قلتهلك و انا اضمن لك بإذن الله هتكون احسن واحد فى المجال لانك فعلا هتتعلم مش مجرد شهادة ... بالتوفيق
    id: '1262247173814988'
  - created_time: '2016-10-18T21:47:34+0000'
    from:
      name: Ahmed AbouZaid
      id: '10159726802330618'
    message: "في مصر ولا برا مصر (وسواء دول العالم الأول ولا حتى التاني) البكالوريوس
      (أو التعليم العالي عموماً) بيفرق حتى لو مش في نفس المجال.\n\nأي حد معاه تعليم
      عالي ليه مميزات أكتر في كل دول العالم.\nكفاية الباسبور المصري كـ disadvantage
      متزودش حاجات تانية \U0001F602\n\nحاول تاخد البكالوريوس مش بالضرورة في صيدلة
      يعني (مع إن صيدلة بالذات دوناً عن باقي القطاع الطبي أسهل إنك تعدي بمقبول ...
      أعرف حد كان في صيدلة وبيعدي المواد بالظبط من غير مجهود خزعبلي يعني ... ودماغه
      حلوة في الكمبيوتر وسابه من صيدلة بعد ما خلص)."
    id: '1262252307147808'
  - created_time: '2016-10-18T23:00:52+0000'
    from:
      name: Mohamed Salama
      id: '981344752013920'
    message: خد صيدلة يا ريس وطور من نفسك في المجال اللي بتحبه .. مش صعبه خالص ان
      شاء الله .. وللزمن برضه وهتدعيلي :D
    id: '1262289753810730'
  - created_time: '2016-10-18T23:29:40+0000'
    from:
      name: Mck Kawy
      id: '10160019565965077'
    message: حول من الكليه وعيد السنه .. انت حتكسب كتير قصاد السنه دي .. ومهم يكون
      معاك شهاده تعليم جامعي في الIT ، سواء جوه مصر او بره .. حتختصر الطريق شويه ..
      بس في النهايه مهارتك هي اللي حتفرق بعد كام سنه
    id: '1262304010475971'
  - created_time: '2016-10-18T23:42:51+0000'
    from:
      name: Ahmad Hisham
      id: '10159889607765058'
    message: |-
      أهلا يا سيد أسامة ... أنا كنت في وضعك ده تماما من 15 سنة ... دخلت كلية تخطيط عمراني وأنا باكتب كود من أولي إعدادي ... والسبب إني ماجبتش مجموع حاسبات كان علشان بدل ما باأذاكر في ثانوية عامة بأقرأ كتب كمبيوتر ... النتيجة إني قعدت في الكلية 7 سنين (وإللي هي أصلا 5 سنين ونسبة السقوط فيها أقل من 5%) ... وإشتغلت في نظم المعلومات الجغرافية ونظم نمذجة معلومات البناء (GIS & BIM) وإللي هي أنظمة المعلومات الخاصة بالتخطيط والعمارة والبناء، وبردو إشتغلت في مجال البرمجة فترة.
      بس أنا فعلا إتحسرت علي سنيني وتركيزي ومجهودي إللي راحوا في كلية تخطيط وأنا عايز أبقي مبرمج ... وبالرغم إني فضلت محافظ علي قدرتي علي كتابة الكود ولما أتيحت ليها الفرصة إني أشتغل كمدير لفريق برمجة وافقت علي طول ... لقيت إن فاتني كتير جدا من الخبرة العملية في العمل الجماعي والعمل ضمن فرق والخبرة العملية من إدارة وتطوير المشاريع ال Production وماحسيتش إني مالك الوظيفة دي برغم محاولات إجتهادي معاها،وسيبت الوظيفة دي لأسباب كتير، كان جزء منها عدم إحساسي بالنجاح فيها (كان فيه عوامل تانية أهم، بس الإحساس ده ما فارقنيش وأنا باسيب المكان).
      صحيح أنا لما سيبتها روحت لأكبر شركة في مجال التطبيقات الهندسية علي مستوي العالم، وكان السبب الرئيسي هو خبرتي في نظم المعلومات مع شهادتي كمهندس ... بس بردو أنا كنت مستمتع أكتر وأنا باشتغل Pure software engineering وكانت خطتي إني أكمل ك Cloud Architect or Consultant ولو بإيدي أرجع بالزمن وأسيب الكلية بتاعتي ... غالبا هاعمل كده وماأخسرس تركيزي وأهم سنين في حياتي أنا قادر علي التعلم فيها والإستفادة الكاملة من وقتي في تعلم مواد مش فاكر حتي إسمها ولا دكاترتها ولا إيه الفايدة منها ... وأروح أركز في المجال إللي أنا كان ممكن أبقي مبدع فيه أكتر من أي مجال تاني.

      نصيحتي ليك Follow your passion ماتضيعش وقتك في دراسة مملة بالنسبة ليك وتضيع سنين عمرك في كلية مش هاتستفيد منها.
      من تجربتي ... هاتخسر كتير قوي لما تتعلم حاجة ما بتحبهاش في الوقت إللي المفروض تنمي فيه مواهبك في الحاجة إللي بتحبها.
      إفتكر كلامي ده كويس ... وأتمني إنك تبعتلي يوم ما تحول لحاسبات ويوم ما تتخرج منها وتقولي إحساسك إيه وإنت ماشي ورا دماغك إنت ... مش دماغ مكتب التنسيق في نظام التعليم رقم 139 علي مستوي العالم.
    id: '1262309790475393'
  - created_time: '2016-10-19T00:55:49+0000'
    from:
      name: Mohammed Sameer
      id: '10159851097570371'
    message: |-
      بص يا اسامه. بلدك بلد شهادات.
      انا كنت زيك كده بالضبط. صيدلة القاهره بس الحمد لله خلصتها في خمس سنين بس بملحق :)
      انا فاهمك تماما وحاسس بيك. المشكله انك مش قادر على صيدله وهي فعلا صعبه.
      يا تدور على اي كليه اسهل وتاخد شهادتها يا تدور على اي منحه بره مصر.
      الكلمتين دول هايزعلوا بتوع حاسبات مني فاستحملوني: كلياتنا مش بتطلع حد فاهم. حتى لو دخلت حاسبات لازم هاتعلم نفسك برضو. البرمجه مش حفظ وانما فن وتشغيل عقل.
    id: '1262353177137721'
  - created_time: '2016-10-19T01:44:48+0000'
    from:
      name: Muhammad Al Rabbani
      id: '586778644986720'
    message: ALL universities even overseas, if you do not teach yourself you will
      not learn and it is easy for anyone with moderate computer skills to become
      a web developer.
    id: '1262376213802084'
  - created_time: '2016-10-19T06:08:08+0000'
    from:
      name: Mohammed Al Ashaal
      id: '965203406986813'
    message: "كنت هندسه ، دلوقت ف تجاره ، وشغال software engineer وبعمل سوفتويرز لشركات
      خاصه \nوف اى وقت ممكن اسافر عادى \nموضوع تطنيش الكليه خالص كان فى بالى خصوصا
      الفتره دى مع الضغط لكن مكمل فيها مش عشان الشهاده لكن لاسباب تانيه شخصيه \nلو
      هتقدر توازن دوس مش هتقدر خلاص ، الاهم بس متاخدش قرار دلوقت وترجع تندم بعدين
      و الاهم ترمى كلام الناس خصوصا الأقارب ف الزباله لانهم مش هما اللى هيعيشوا حياتك
      دانت اللى هتعيشها بحلوها ومرها"
    id: '1262535727119466'
  - created_time: '2016-10-19T06:56:03+0000'
    from:
      name: Khaled Mohamed Yehia
      id: '10159976801270596'
    message: في قسم في كلية حاسبات جامعة عين شمس اسمه Bioinformatics القسم ده متخصص
      في انظمة البرمجة اللي بتخدم ال طب يتهيئلي ده هيكون افضل مكان ليك
    id: '1262559400450432'
  - created_time: '2016-10-19T07:09:02+0000'
    from:
      name: Mina Saad
      id: '10154949901762133'
    message: you can switch after your education ... you can enter ITI for example
    id: '1262566963783009'
  - created_time: '2016-10-19T10:32:59+0000'
    from:
      name: Ahmed Aboulenein
      id: '10160047384135438'
    message: |-
      1. العمل في الشركات الكبيرة العالمية يتطلب شهادات على الأقل بكالوريوس و يفضل الماجستير و الدكتوراه. طبعا فيه حالات مختلفة بس ده الأساس على أعتقادي. فحسب طموحك تحدد أنت عاوز شهادة و لا موش محتاج. لو هتشتغل في شركات مصرية و صغيرة عادة في فرص بدون شهادة.
      2. ركز. ركز. ركز. لو عايز تنجح. احنا في عصر التخصصات.
      3. أنا أسف على التعليق ده بس لو هتكمل صيدلة السنة في أتنين فكده محتاج كمان 6.5 سنة. و بعدين تبتدي تدرس IT. Cut your losses ASAP.
      4. أتاكد أنك فعلا هتحب شغل IT و أن ديه موش حاجة لحظية. أنت في نصف السنة فعندك فرصة تجرب. أقترح تحاول تساعد في أي مشروع في Apache لثلاثة شهور و تشوف الأخبار قبل ما تتخذ خطوات مصيرية. http://apache.org/
      5. لو قررت تحول ورحت جامعة خاصة شوف لو ممكن تأجل سنة في صيدلة علشلن متخسرش مكانك.
      ربنا يوفقك. أنا خريج هندسة كمبيوتر 98 و أشتغلت في شركات صغيرة و كبيرة.
    id: '1262666333773072'
  - created_time: '2016-10-19T11:54:13+0000'
    from:
      name: Ahmed Badawy
      id: '1596110217148252'
    message: "خليك زى منت.. انت بتهرج.. \nاما تبقى صيدلى و مبرمج افضل من مجرد مبرمج..
      هيبقى عندك خلفية ممتازة بكلا من العلمين.. \nوخلى بالك. لو انت منغير شهادة هتاخد
      تجنيد سنتين. بواقع سنتين و نص.. فورى.. \nيعنى الحاجة إلى انت فاكرها هتكون نسيتها...
      \nبص.. لازم تخلص كليتك. لازم... حتى التعيين بيبص للشهادة حتى لو مش فى نفس المجال...
      \nلو هتحول لحاسبات اوك.. لكن أياك تسيب التعليم خالص.. \nوعلى فكرة برضه. لا هتتعلم
      حاجة فى صيدلة ولا هتتعلم حاجة فى حاسبات.."
    id: '1262711943768511'
  - created_time: '2016-10-19T14:11:39+0000'
    from:
      name: Ahmed Aziz
      id: '1641565752594739'
    message: |-
      انا زيك بالضبط ودخلت كلية علوم ب 95% ولا افقه اي شيئ فى الكلية :D .
      وححول ألسن بنسبة كبيرة من السنة الجاية عالأقل استفاد من الكلية بأي حاجة واللغة حاجة حلوة وتفيدني لو سافرت.
      فانا تقريبا نفس الموقف فمقدرش انصحك بس حتعلم الماني  واسافر المانيا - مش محتاجة منحة الدراسة ببلاش - وده اللى حتقدمهولى كلية السن "لغة" ده بالاضافة انها مش حتاكل وقتي زي علوم وحيبقي فيه وقت اكمل كورساتي.
      وعندك تركيا برضه مصاريفها مش غالية دور على امتحان ال S.A.T. وذاكره وامتحن فيه هات سكور عالى فى ال Maths وال Writing وحتتقبل في جامعة فى تركيا بسهولة - تركيا مصاريفها حوالى 2000 دولار فى السنة كمتوسط فى الجامعات الحكومية ومنصحكش بالخاص غالى جدا جدا بيناطح اسعار امريكا وكندا واقل منهم -

      حتقولي مدخلتش رياضة ليه من الاول وكان قدامك حاسبات ؟ حقولك غلطة فعلا بس الحمد لله مش غلطة كبيرة .. بتوع حاسبات مش شرط يبقوا كويسين .
      أنا دخلت احضر مع قسم حاسبات اللى فى كلية علوم .. الدكتور خلص اول محاضرة شرح واحد كان بيسأل هو البرنامج اللى الدكتور بيقول عليه ده اسمه ايه وينفع انزله عالموبايل؟ فاترد عليه بانه اسمه C++ وواحد تالت رد قاله لا ده اسمه Code studio .. قصدهم طبعا على ال Visual studio .فالحمد لله اتاكدت اننا ماشي صح
    id: '1262799783759727'
  paging:
    cursors:
      before: WTI5dGJXVnVkRjlqZAFhKemIzSTZANVEkyTVRnNU1ESTNOekU0TkRBeE1Ub3hORGMyT0RBek1UZAzIZD
      after: WTI5dGJXVnVkRjlqZAFhKemIzSTZANVEkyTWpjNU9UYzRNemMxT1RjeU56b3hORGMyT0RnMk1qazUZD
